# Geen Problemen
Vandaag was een goede dag, geen enkele tegenslag gehad. Ik heb dus heerlijk met vijf micron poeder staan slijpen. De slagen zijn de gebruikelijke, een rechte en achtjes draaien om de vorm goed te houden. Na ongeveer anderhalf uur slijpen heb ik een controle gedaan om te kijken hoe het eruit zag. Het zag er prima uit, maar er waren nog wat kleine putjes overgebleven. Daarna heb ik nog een half uurtje doorgeslepen tot de tijd op was. Bij controle bleken de putjes al voor een groot deel kleiner geworden te zijn. Helaas geen poeder af kunnen maken maar het ziet er goed uit voor de volgende keer. Tot de volgende keer!