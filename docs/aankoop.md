# Aankoop 10" blank

Al een tijdje loop ik rond met de gedachte ooit een mooie reisdobson te bouwen. De kofferdobs van Roel zijn zo ontzettend mooi, dat wilde ik ook wel eens een keer bouwen. Het is daarnaast natuurlijk leuk om zo'n compacte dobson mee op reis te nemen en zo op locatie van de mooie nachtelijke hemel te genieten.

Begin 2021, heb ik een spiegel blank gevonden voor 95 Euro via te-les-koop.nl. Deze blank stond te koop bij Jeroen Vleggaar in Hilversum en ben ik samen met Yigal Herstein gaan ophalen op 6 maart. Jeroen moest blijkbaar van nog wat oude spullen af, ik kreeg er een mooie bijpassende knikkertool bij.

Later heb ik van Yigal Herstein nog een tweetal glasschijven gekregen samen met een aantal potten slijppoeder en een boek. Alles wat ik nodig heb om van de blank een mooie spiegel te gaan maken!