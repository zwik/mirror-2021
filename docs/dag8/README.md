# Correctie Van De Curve
Vandaag is Yigal meegekomen om weer eens mee te kijken en zijn mening te geven, maar natuurlijk ook voor de gezelligheid. Zoals ik de vorige keer verteld heb, is de spiegel nu niet goed sferisch, dit komt omdat ik teveel op de zijkanten heb zitten werken. Dit ga ik vandaag corrigeren door meer recht op recht slagen te maken. Bram liet me mijn gang gaan en zou me corrigeren waar nodig, Dat corrigeren gebeurde natuurlijk vrij snel door meer recht op recht te gaan werken. Na het eerste poeder heb ik het glas schoon gemaakt en nieuw poeder erop gedaan, Bram wilde voelen. Hij ging z'n gang en maakte een paar slagen. Voornamelijk recht op recht en liet me daarna ook eens voelen. Door recht op recht te gaan voelde je steeds een soort van bobbel of weerstand op bepaalde punten. Dan betekend dat de spiegel niet sfering is en is op te lossen door dus meer recht op recht te gaan slijpen. Dit slijpt die hoekjes weg. Het advies was drie slagen links, drie slagen rechts, en tien slagen recht op recht en zo geschiede.

Daarna ging het vanzelf, het glas regelmatig schoonmaken en zeker niet te lang op het poeder werken, het glas moet kapot (weg), niet het poeder om progressie te maken. Ddit betekend dat je hard moet duwen. Ondertussen werd er gezellig gekletst en liet Yigal het ontwerp van zijn telescoop zien. Ondertussen hebben Johnny en Yigal beide ook een ronde geslepen en heeft Yigal de potlood-test gedaan welke er (uiteraard) goed uit zag. 

Richting het einde van de avond moet er natuurlijk gemeten worden. Deze avond had ik mijn eigen, digitale, schuifmaat meegenomen. Dat leest net wat makkelijk dan een analoge schuifmaat omdat je die makkelijker op nul kan zetten vanaf een bepaald punt. We maten 1,2mm, waarna Bram ook eens aan de slag ging. Bram heeft vijf minuten staan slijpen en kwam daarna meteen uit op 1,3mm! Bram duwt het glas veel harder waar mij dat niet lukt.

Nadat Bram klaar was ging wilde ik natuurlijk ook zoveel weg slijpen, ondertussen hebben we wat planken op de grond gelegd zodat ik wat hoger sta en meer kracht kan zetten. De draaitafel staat relatief hoog voor me waardoor ik niet zoveel kracht kan zetten dan Bram die net iets groter is dan ikzelf. Nu ik op de planken en een centimeter of 4 hoger sta ging het inderdaad beter. Na een minuut of 10-15 ben ik gestopt, hebben we de spiegel schoon gemaakt en opnieuw gemeten. We kwamen iets over 1,4mm uit dus dat was mooi en hebben 1,4mm op de sheet geschreven. Nu ben ik dus ongeveer op de helft van wat ik uiteindelijk nodig heb met uitdiepen.

Volgende week weer verder!
![Bijgewerkte Sheet](/images/IMG_2993.jpg)