# Verder De Diepte In
De vorige keer ben ik op 0,7mm uitgekomen zoals hier te zien is:
![Voortgang Vorige Week](/images/IMG_2903.jpg)

Vandaag wilde ik daar wel 1mm verder mee zijn en dus op 1,7mm uitkomen, dat liep wat anders. Het was weer een gezellige bende en ik ging vrolijk aan de slag met slijpen. Dezelfde slag als vorige week weer. Dat ging goed, af en toe een beetje kletsen maar het werd steeds zwaarder. Tot op het laatst kon ik de slagen niet meer maken. M'n armen waren helemaal op! Bram was buiten met zijn astrofotografie setup aan het spelen, dus ik ging maar vast opruimen. Tijdens het slijpen zag het er zo uit:
![Tijdens Het Slijpen](/images/IMG_2904.jpg)

Nadat alles opgeruimd was ging ik zelf proberen te meten. Volgens mijn metingen kom ik op ongeveer 1mm diepte uit, maar omdat ik niet precies wist hoe Bram de vorige keren mat, wist ik het niet zeker en heb ik even op Bram gewachten.

Door een schuifmaat op de glasplaat te leggen, is al duidelijk te zien dat de spiegel hol aan het worden is. Zie hier! Maar hoeveel precies?
![Holle Spiegel](/images/IMG_2905.jpg)

Bram kwam binnen en mat de spiegel. Hij kwam ook op 1mm uit. Met de spherometer ook nog gemeten en dat zag redelijk uit. Bijna 3e slag, dus recht op recht. was te lang en te weinig geslepen. Dat moet ik de volgende keer dus bijwerken door kortere slagen te maken en vaker recht op recht te slijpen. Natuurlijk hebben we ook de sheet bijgewerkt:
![Bijgewerkte Sheet](/images/IMG_2907.jpg)

Het doel was 1mm, uiteindelijk dus slechts 0,3mm eraf geslepen. Dat was een tegenvaller maar blijkbaar toch niet slecht.