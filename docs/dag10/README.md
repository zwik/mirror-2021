# Nieuwe Tafel
Deze keer slijp ik op woensdag in plaats van donderdag omdat donderdag deze keer niet uitkomt. Bij binnenkomst viel me op dat er schoongemaakt was en het dus wat opener is, fijn! De tafel die voorheen tussen de andere spul stond is bij de werkbank geplaatst waar ik eerst aan werkte. Ze vertelde me dat deze tafel iets lager is waardoor ik er makkelijker op kan werken. En gelijk hadden ze!

Na een paar wets zijn we gaan meten om te kijken of het nu beter ging. De meting ging goed maar het viel op dat de spiegel niet sferish is. Dit komt zeer waarschijnlijk door het slijpen aan de zijkant waar ik de druk op de verkeerde plek zet. Ik zet waarschijnlijk teveel druk op de zijkant omdat ik te bang ben dat de spiegel over het randje van de tool klapt. Dit zou ik kunnen voorkomen door een vinger onder die spiegel te houden terwijl ik aan de zijkant van de spiegel aan het slijpen ben. Bram nam het even over en begon de zijkant van spiegel en tool te corrigeren.

We hebben in deze tijd ook een aantal keer de potloodtest gedaan en daar was goed te zien dat de randen van de spiegel te hoog zijn omdat daar het potlood weg is. Dit is ook te zien met de sferometer. We hebben ook de tool gemeten en die lijkt er een stuk beter uit te zien doordat deze overal dezelfde waarde aangeeft. Uiteindelijk ben ik op 2,35mm uitgekomen. Volgende week ben ik waarschijnlijk zeer dicht bij de gewenste diepte van 2,7904mm.