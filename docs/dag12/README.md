# Nog Een Klein Stukje
De avond rustig begonnen zoals we vorige week geeindigd zijn. Deze keer wilde ik geen fouten maken dus ik ging niet zo snel maar was vooral goed op m'n slagen aan het letten, dus zeker niet te kort en het centrum van de spiegel tot aan de rand van de tool.

Deze keer had ik mijn digitale schuifmaat weer meegenomen, de laatste paar keer was ik 'm vergeten mee te nemen steeds. Het leest een stuk makkelijker en ik hoef niet meer te rekenen. Na ongeveer een uur slijpen zijn we gaan meten en we maten 2,6mm, dat is ongeveer 0,2mm meer al dan de vorige keer! Dat schiet lekker op en de spiegel is deze keer ook mooi sferisch.

Nog ongeveer drie kwartier geslepen tot de tijd ongeveer op was en weer gemeten. Deze keer eerst met de meetklok en het viel ons op dat ik in het centrum net wat te ver gegaan ben! In het midden van die spiegel is de brandpuntsafstand dus korter dan ik graag zou willen. Dit is op te lossen door de volgende keer dus iets kortere slagen te maken. Daarna met de schuifmaat en die vertelde me dat ik er bijna ben, 2,7mm en een klein beetje! Het doel is 2,7907mm dus nog een paar honderste en een kleine correcte en dan ben ik er.

Ik heb nu alweer zin in volgende week!
![Bijgewerkte Sheet](/images/IMG_3214.jpg)