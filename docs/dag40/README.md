# Meer Corrigeren
Vandaag zijn Johnny en ik alleen en beide kunnen deze keer polijsten. Johnny heeft zijn 20cm F5 uit de lade gehaald en heeft een nieuwe pekbodem gemaakt maar moet deze nog wat meer persen om de juiste vorm voor op de spiegel te krijgen.

Ik begin eerst met alles schoon te maken alvorens ik met tool on top begin te polijsten. Met de tool on top om de afhangende randen te corrigeren en omdat het oppervlak iet te diep is. Ik gebruik hele korte slagen om de rand goed te krijgen en iets langere 1/3 overhang slagen om de spiegel iets minder ondiep te maken. Af en toe een achtje er tussendoor om de vorm ook zo goed te houden.

Na zo'n anderhalf uur polijsten is de tijd op en gaan we meten. Dit hebben we beide nog niet helemaal zelf gedaan dus is het even zoeken naar het brandpunt. Uiteindelijk hebben we 'm gevonden gevonden en op mijn spiegel krijg ik het volgende beeld:
![Ronchi](/images/IMG_8073.jpg)

Op dit beeld is te zien aan de haakjes boven en onder dat de afhangende rand beter aan het worden is maar is er nog wel. Wat we ook zien is dat nu iets teveel gecorrigeerd hebben met de langere slagen. De lijn zijn nu niet zandloper vorming maar zijn nu wat boller.

De volgende keer zal ik weer hele korte slagen moeten maken en ik denk nu met de spiegel bovenop iets langere slagen. Tot de volgende keer!