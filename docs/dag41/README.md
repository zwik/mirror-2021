# Een Kras
Dat was het eerste wat ik vandaag hoorde, "er zit een kras op je spiegel". Ik schrok ervan en keek naar de spiegel. Er zit inderdaad een flinke kras op de spiegel. Wat gaan we daar mee doen? Helemaal weg zal ie niet gaan, de kleine er omheen waarschijnlijk wel maar de grote zeker niet. Optisch zal je er niets van merken werd er verteld, dus uiteindelijk ervoor gekozen om de kras te laten zitten. Mochten er meer krassen komen zal ik overwegen om toch terug te gaan om de krassen eruit te slijpen. Hieronder een foto van de kras, de kras is te zien in het witte vakje.
![De Kras](/images/IMG_8149.jpg)

De rest van de avond verder gegaan met polijsten om de vorm weer terug goed te krijgen. Op aanraden van Johnny moet de spiegel bovenop verder gegaan en slagen met ongeveer 1/4 overhang. Dit heb ik ongeveer een uur gedaan en daarna de spiegel weer gemeten met de Ronchi. Dat zag er zo uit:
![Ronchi](/images/IMG_8150.jpg)

De lijntjes zijn nu mooi recht en er is ook geen randfout meer. De voglende keer kan ik dus lekker door polijsten.