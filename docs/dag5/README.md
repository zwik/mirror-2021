# Begonnen Met Uitdiepen
![Vlakke Schijf](/images/IMG_2728.jpg)
Dit is hoe de schijf er aan het begin van de avond uit ziet, mooi vlak! Aan het einde van de avond zal deze er anders uit zien, maar lastig te zien op een foto. Wat hier ook slecht zichtbaar is, is dat er geen facet meer op zit. Tijdens het vlakken van de spiegel is de facet die erop zat helemaal weggeslepen. Omdat we deze ook gaan beginnen met uitdiepen zal ik er eerst een nieuwe facet op moeten zetten. Dit doe ik met een diamantsponsje. Het lijkt op een schuursponsje maar dan met een schuur onderkant een diamanten onderkant. Ik ben ongeveer een uur bezig geweest om een nieuwe facet op de spiegel en tool te zetten onder lopend water.

Nadat de facet er op zit kan ik beginnen met het uitdiepen. Waar moeten we uitendelijk op uit komen? Bram heeft een mooi printje gemaakt:
![Sheet met waarden voor de spiegel](/images/IMG_2729.jpg)
Ik heb bedacht dat de telescoop op de grond komt te staan en dat ik comfortabel moet kunnen kijken. Het brandpunt bij F6 lijkt dan net te lang, Het brandpunt bij F5,6 lijkt me perfect. We moeten dus ongeveer 2,7902mm uitdiepen.

En dan nu echt beginnen! Eerst recht op recht, geen W-slag of andere slagen. Deze heb ik een poeder uitgewerkt dus dat ging snel. Daarna liet Bram me een andere slag zien welke wat meer risico met zich mee brengt maar wel een stuk sneller slijpt. Nadat Bram dit twee keer heeft laten zien heb ik het zelf gedaan de rest van de avond. De slag is dat je voornamelijk op de zijkant van de tool werkt, eerst links, spiegel draaien, dan rechts en dan spiegel en tool weer draaien. Dit doen we twee keer met nieuw poeder en dan een keer recht op recht met nieuw poeder. Deze drie slagen herhalen zich dan weer.

Tussendoor meten we met de meetklok en zien we dan we al een stukje naar beneden gegaan zijn, 0,1mm. Zo nog een minuut of 20 en we zitten op 0,2mm - 0,3mm. Dat schiet al op. Aan het eind van de avond heb ik 0,5mm uitgediept.
![Bijgewerkte sheet met gemeten waarde](/images/IMG_2730.jpg)

Deze avond heb ik ongeveer een uur besteed aan uitdiepen. Normaal gesproken ben ik ongeveer twee uur per avond bezig. Dus over twee weken zou ik al bijna op diepte moeten zijn. Geen idee wat we dan gaan doen, maar heb er nu alweer zin in!