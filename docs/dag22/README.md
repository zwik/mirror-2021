# Putje Weg
Vandaag gaan we weer verder met poeder 320 om het laatste putje weg te werken. Deze keer heb ik 3 wets gedaan en tussendoor gekeken of het putje weg is. Na drie wets was het putje nog net niet weg. Tijdens inspectie zagen we een nieuw putje, maar dat bleek gelukkig oppervlakkig te zijn. Nog eens drie wets en toen was alles helemaal egaal!

Omdat er nog ruim tijd over is besloten we om alles netjes schoon te maken en met een nieuw poeder te beginnen. Normaal zou dit poeder 500 zijn, maar omdat het nieuwe poeder van een andere leverancier komt werken ze met micron. We gaan voor 15 micron omdat vergelijkbaar is met poeder 500.

Nadat alles helemaal is schoongemaakt beginnen we met 15 micron. Verschil is nu dat het poeder in een oplossing zit met glycerine. Glycerine zorgt ervoor dat spiegel en tool minder snel aan elkaar blijven gaan plakken. Dit is nu een groot gevaar. Het is belangrijk om zodra het stroever word meteen de spiegel er vanaf te halen omdat anders de kans bestaat dat spiegel en tool aan elkaar vast zuigen en deze nooit meer los komen. Er is nog ongeveer een half uur tijd over.

Na een half uurtje slijpen maken we alles weer schoon en bekijken we het resultaat. Het blijkt dat de spiegel er eigenlijk al meteen heel goed uit ziet. We hebben vier kleine putjes gevonden welke de volgende er zeker uit moeten zijn en dan meteen door kunnen gaan naar weer een fijner poeder. Heb er alweer zin in!