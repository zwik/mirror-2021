# Lekker Geslepen
Vandaag was een heerlijke dag. De vorige keer zag ik nog een paar kleine putjes die weggeslepen moeten worden, niks om zorgen over te maken. De vorige keer was ik aan het slijpen met vijf micron poeder dus daar ging ik mee verder. Ik heb ongeveer een half uurtje met de spiegel op de tool geslepen, daarna een half uurtje met de tool op de spiegel.

Na het uur ben ik alles netjes schoon gemaakt en ben de spiegel gaan inspecteren. Van links naar rechts, van boven naar beneden, een diagonaal en op wat willekeurige plekken gekeken en overal zag de spiegel er hetzelfde uit, mooi egaal. Ik heb ook Bram laten kijken en Johnny heeft ook nog even gekeken en beide vonden het er erg mooi uit zien.

Voor de zekerheid heb ik tool en spiegel weer een keer schoongemaakt terwijl Bram een nieuwe oplossing met daarin drie micron poeder. Daar heb ik ongeveer een half uurtje mee gesplepen en toen was de tijd al op en ben toen meteen alles weer gaan schoonmaken en opruimen.

Nu die spiegel al duidelijk begint te glanzen wilde Bram en Johnny wel eens bekijken of ze de spiegeling van licht en dus het brandpunt ook al konden vinden. Een klein fel lampje ging aan, de grote verlichting ging uit en terwijl Johnny de spiegel vast hield probeerde we een vlek van licht te vinden. Helaas vonden we niks, maar toen we de spiegel nat gemaakt hadden duidelijk wel. De afstand van spiegel tot het meest geconcentreerd stukje licht was ongeveer 2,8m. wat een brandpunt betekend van 1,4m. 1.4m gedeeld door 25cm is een radio van f/5.6 wat precies is wat ik wil.

Tot de volgende keer waar ik verder ga met drie micron poeder.