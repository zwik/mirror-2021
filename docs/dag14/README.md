# Fijner Slijpen
Nu ik op diepte ben is het tijd om met een fijner poeder aan de slag te gaan. Deze keer gebruik ik poeder 120 en doe twee wets waarna ik spiegel en tool omdraaien en dan weer twee wets doen. Dit herhaal ik ongeveer een uur. Slijpen met een fijner poeder levert een hoop minder herrie op! Je hoort dus lastiger wanneer het poeder op is, je voelt het ook iets minder goed.

Na een uur slijpen en spiegel en tool steeds omgedraaid te heben gaan we meten, maar eerst even schoonmaken. Nadat we de spiegel schoongemaakt hebben meten we dat we net niet diep genoeg zijn. Dit komt omdat met poeder 80 meten onnauwkeuriger is omdat er zoveel "gaten" in het glas zitten. Op zich is dit niet erg. Ik zit nog steeds heel dicht bij het gewenste brandpunt.

Omdat het oppervlak er bijna helemaal goed uit ziet en ik iets dieper moet stelt Bram voor om nu alleen die spiegel bovenop te laten en dus niet meer te wisselen met de tool, dit ga ik een half uurtje doen.

Na een half uur was het weer tijd om te meten, het viel op dat het midden nu minder diep was geworden, ik heb te lange slagen gemaakt dus dit moet ik de volgende keer corrigeren. Ook zagen we dat er nog steeds grotere putten in het glas zitten. Dit kan komen omdat het poeder wellicht niet helemaal zuiver is.

Volgende keer verder!