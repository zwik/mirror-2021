# Kurk
Vanavond is een korte avond en sta voor het grootste deel alleen te werken. Ik ga lekker verder met het 15 micron poeder en wissel regelmatig een rechte slag met een 8 vormige slag. Doordat het poeder in een oplossing zit en het poeder langer mee gaat hoef ik de tool en spiegel niet regelmatig schoon te maken.

Na een uurtje slijpen voelde ik in een slag iets, ik bleek het kurk of de schroef in de kurk geraakt te hebben die de tool op zijn plaats hield. Ik heb spiegel en tool netjes schoon gemaakt met water en droog gemaakt en vervolgens de spiegel bekeken. Helaas heb ik een kras gemaakt. Volgens mij valt de schade mee, maar omdat Bram en Johnny beide druk zijn vanavond weet ik het niet zeker. Volgende week ga ik deze proberen te verwijderen.