# Sferisch Maken
Voordat ik begin met polijsten zorg ik ervoor dat alles uiteraard weer netjes schoon is. Ik maak de tafel schoon, zorg dat de pekbodem schoon is door deze even onder lopend water af te borstelen met een borstel welke alleen voor pek gebruikt wordt en ik maak natuurlijk ook de spiegel schoon door deze af te spoelen. Nadat alles schoon is kan ik verder met polijsten.

De vorige keer was ik weer zo goed als klaar op de rand, vandaag ga ik proberen de spiegel terug sferisch te maken. Om dat te doen moet ik weer langere slagen maken, recht op recht met ongeveer 1/3 overhang. Dit doe ik weer ruim een uur om vervolgens te meten. Bij het meten bleek dat ik inderdaad alweer bijna sferisch ben en zal de volgende keer door moeten gaan met dezelfde slag.

Bram en Johnny zullen een deze dagen de pek vernieuwen, dat wil zeggen dat ze de pek van de tool kappen en een nieuwe pek gieten. De huidige pek is versleten en dat merk je doordat de groeven tussen de pek weg zijn.