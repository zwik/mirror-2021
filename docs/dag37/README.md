# Pekbodem Maken
Vandaag is een mooie dag omdat we met de volgende fase gaan beginnen, polijsten. Om te kunnen polijsten gaan we een pekbodem maken. De pek zal in een mal gegoten worden zoals hier afgebeeld.
![Pek mal](/images/IMG_7522.jpg)

Zoals ook op de foto te zien is, hebben we een bak van krant gemaakt zodat het pek niet overal heen kan mochten we knoeien. In de bak ligt de spiegel op een vlakke ondergrond met op de spiegel een krant en daarom de mal. Als de mal precies in het midden van de spiegel ligt kan de warme pek voorzichtig in de mal gegoten worden.
![Pek mal op spiegel](/images/IMG_7523.jpg)

Wanneer de pek overal netjes in de mal zit kan de tool er bovenop gelegd worden. Dit hebben we ongeveer een uurtje laten rusten.
![Tool in de pek leggen](/images/IMG_7524.jpg)
![Tool in de pek](/images/IMG_7525.jpg)

Zodra de pek voldoende is uitgehard kan de mal eraf gehaald worden en kunnen de randjes pek weggehaald worden zodat deze niet groter is dan de tool.
![Pek randjes weggehaald](/images/IMG_7526.jpg)

De pek tool is nu bijna klaar. We strooien nu cerium oxide op de spiegel en maken deze nat en verdelen het cercium oxide. We ververwamen de pek en de spiegel word op de tool gelegd en drukken deze goed aan ook zodat deze een goede pasvorm krijgt. Dit process herhalen we een aantal keer. Het cerium gaat nu ook in de pek zitten.
![Cerium op de pek tool](/images/IMG_7527.jpg)

Als de vorm goed is wordt met een zaagblad ook nog krassen gemaakt in het pek, dit zorgt ervoor dat het polijsten veel sneller zal verlopen.
![Krassen gemaakt in de pek tool](/images/IMG_7531.jpg)

Er was ook nog tijd om even te polijsten. De spiegel gaat meteen veel harder blinken.
![Spiegelende spiegel](/images/IMG_7532.jpg)

Heb alweer zin in de volgende keer!