# Corrigeren
Vandaag probeer ik de spiegel te corrigeren van wat we vorige week op de Ronchi zagen. Dit ga ik doen doen door dezelfde slag te gebruiken maar dan met de tool bovenop. Zodra ik begon voelde ik inderdaad dat de vorm niet goed was en liet Bram eens voelen. Bram was het met me eens en stelde voor om eerst achtjes te maken tot het beter voelt.

Ik heb denk ik ongeveer een half uurtje achtjes gedraait en toen werd het beter. Daarna kon ik weer de rechte slagen maken. Dit heb ik nog ongeveer 10 minuten gedaan en vervolgens nog eens 10 minuten met de spiegel boven.

Nadat ik daarmee klaar was heben we de spiegel weer op de testbank gelegd en een Ronchi gedaan. We zagen dat de spiegel nog niet goed gecorrigeerd is maar ook dat ie een afgevallen rand heeft. Dit is op te lossen door hele korte slagen te maken en regelmatig te draaien en dat heb ik nog ongeveer een uur gedaan.

Na de korte slagen de spiegel weer op de testbank gelegd en gezien dat het steeds beter wordt. Er is nog steed een afgevallen rand en de spiegel is nog steeds niet sferish maar het gaat de goede kant op. De afgevallen rand is te zien aan de haakjes aan het uiteinde van de lijnen die naar buiten steken. Dat de spiegel niet sferisch is, is te zijn aan de lijnen die niet recht zijn. Hieronder een foto van hoe het er nu uit ziet.
![Ronchi](/images/c09e48f1-d37a-44fc-9fc3-ff086b0b783d.JPG)